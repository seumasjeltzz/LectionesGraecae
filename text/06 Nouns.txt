Ὄνομα ἐστιν μέρος λόγου κλιτὸν σημαντικὸν οὐσίας κοινῆς καὶ ἰδίας τῶν ὑπόκειμένων σωμάτων τὶ καὶ πραγμᾶτωὺ. Παρέπσντάι δὲ αὐτῷ πέντε· γένος, ἀριθμὸς, πτῶσις, σχῆμα, εἶδος. Γένη μὲν εἰσὶ πέντε· ἀρσενικὸν, οἷον ὁ ἀγαθός· θηλυκὸν, οἷον ἡ ἀγαθή· οὺδέτερον οἷον τὸ ἀγαθόν· κοινὸν, οἷον ὁ καὶ ἢ ἄνθρωπος· ἐπίκοινον, ὁ ἀετὸς, καὶ ἡ χελιδών· ὅπερ μιᾷ φωνῇ, καὶ ἑνὶ ἄρθρῳ ἀρσενικῷ ἢ θηλυκῷ δουλοῖ τὰ δύο γένη. Ἀριθμοὶ δὲ τρεῖς· ἑνικὸς, οἷον ὁ ἀγαθός· δυϊκὸς, οἱον τὼ ἀγαθώ· πληθυντικὸς, οἷον οἱ ἀγαθοί. Πτῶσεις δὲ πέντε· ὀνομαστικὴ, γενικὴ, δοτικὴ, αἰτιατικὴ, καὶ κλητικῆ· ὧν ὀρθαὶ καὶ εὐθεῖαι δύο καλοῦνται· ὀνομαστικὴ καὶ κλητικῆ, ὀρθῶς γὰρ ἱστάμεναι, ὀρθὴν τὴν οὐσίαν σημαίνουσιν· αἱ ἄλλαι δὲ πλάγιαι. Σχήματα δὲ τρία. ἁπλοῦν, οἷον ἵππος· σύνθετον οἷον Φίλιππος· παρασύνθετον, οἷον Φιλιππίδης· Εἴδη δὲ δύο· πρωτότυπον, οἷον μέγας· παράγωγον, οἷον μεγαλόψυχος.

Τῶν ὀνομάτων, τὰ μὲν κλίνονται ἰσοσυλλάβως. οἷον Αἰνείας, Αἰνείου· τὰ δὲ περιττοσυλλάβως, οἷον Αἴας, Αἴαντος· καὶ τὰ μὲν ἰσοσύλλαβα κλίνονται τετραχῶς, τὰ δὲ περιττοσύλλαβα μοναχῶς· διὸ καὶ πέντε κλίσεις εἰσὶν, ὧν ἡμὶν πρώτη καλεῖται, ἡ δὲ δωτέρα, ἡ δὲ τρίτη ἡ δὲ τετάρτη· ἡ δὲ πέμπτη περιττοσύλλαβος.

Πρώτη καὶ δευτέρα κλίσις. Πρώτη κλίσις ἐστὶ τῶν ἰσοσυλλάβων ἀρσενικών ὀνρμάτων εἰς ας ληγόντων, καὶ εἰς ης ἀρσενικῶν καὶ κοινῶν, ὧν ἡ γενικὴ εἰς ου, ἢ δοτικὴ εἰς ᾳ, ἢ εἰς ῃ κατὰ τὸ φωνῆεν τῆς ὀνομαστικῆς, ἠ αἰτιατικὴ εἰς ν μετὰ τοῦ φωνήεντος τῆς ὀνομαστικῆς.

Εὑρήσεις δὲ παρὰ ποιηταῖς ὀνομαστικὰς τῶν εἰς ας καὶ εἰς ης ὀνομάτων τῆς πρώτης κλίσεως ὁμοίας ταῖς αὐτῶν κλητικαῖς, ληγούσας εἰς α βραχὺ ἔθει αἰολικῷ καὶ βοιωτικῷ καὶ θεσσαλικῷ· οἷον Ὑβραγόρα ἀντὶ Ὑβραγόρας, Θηέστα ἀντὶ Θηέστης, νεφεληγερέτα ἀντὶ νεφεληγερέτης, μητιέτα ἀντὶ μητιέτης, ἠχέτα ἀντὶ ἠχέτης, ἱππότα ἀντὶ ἱππότης.

Δευτέρα κλίσις ἐστὶ τῶν ἶσοσυλλάβων θηλυκῶν ὀνομάτων εἰς α καὶ εἰς η ληγόντων, ὧν ἡ γενικὴ είς ης, ἡ δοτικὴ εἰς ῃ, καὶ αἰτιαττικῆ εἰς ν μετὰ τοῦ φωνήεντος τῆς ὀνομαστικῆς.

Σημείωσαι ὅτι μόνα τὰ εἰς α μακρὸν, καὶ εἰς α καθαρὸν, καὶ εἰς ρα, καὶ εἰς δα, καὶ εἷς θα λήγοντα ὀνόματα θηλυκὰ φυλάττουσι τὸ α ἐπὶ τῆς γενικῆς καὶ δοτικῆς, οἷον Ἀθηνᾶ, Ἀθηνᾶς, Ἀθηνᾷ· Μαῖα, Μαῖας, Μαίᾳ· ἡμέρα, ἡμέρας, ἡμέρᾳ· Λήδα, Λήδας, Λήδᾳ· Μάρθα, Μάρθας, Μάρθα.

Τὰ δὲ ἄλλα πάντα τρέπουσι τὸ α εἰς η ἐπὶ τῆς γενικῆς καὶ δοτικῆς, οἷον μοῦσα, μούσης, μούσῃ· δίψα, δίψης, δίψῃ· πεῖνα, πεῖνης, πείνῃ.

Τρίτη καὶ τετάρτη κλίσις. Τρίτη κλίσις ἐστὶ τῶν ἰσοσυλλάβων ἀρσενικῶν καὶ θὴλυκῶν, κοινῶν, καὶ ἐπικοίνων ὀνομάτων, ἀττικῶν λὴγόντων εἰς ως καὶ οὐδετέρων εἰς ων· ὧν ἡ γενικὴ εἰς ω, ἡ δοτικὴ εἰς ῳ, ἡ αἱτιατικὴ εἰς ν μετὰ τοῦ φωνήεντος τῆς ὀνομαστικῆς· οἷον ό Μενέλεως, τοῦ Μενέλεω, τῷ Μενέλεῳ, τὸν Μενέλεων. Σκμειώσῃ δὲ ὅτι οἱ Ἀττικοὶ τῶν εἰς ος καθαρὸν κοινῶν ὀνομάτων τῆς τετάρτης κλίσεως τὴν λήγουσαν ἐκτείνοντες, καὶ τὴν παραλήγουσαν συστέλλοντες, σχηματίζουσι τὰ εἰς ως,· φυλάττοντες τὸν αὐτὸν τόνον· οἷον ὁ Μενέλαος, Μενέλεως· ἑξαιρεῖται ὁ κάλος, κάλως, ὁ τάλος, τάλως τὴν αὐτὴν φυλάξαντες παραλήγουσαν· καὶ ὁ ὅρφος, ὀρφὼς, και ὁ λάγος, λαγὼς μετήλλαξαν τὸν τόνον.

Τετάρτη κλίσις ἐστὶ τῶν ἰσοσυλλάβων ἄρσενικῶν καὶ θηλυκῶν, κοινῶν, καὶ ἐπικοίνων ὀνομάτων, ληγόντων εἰς ος, καὶ οὐδετέρων εἰς ον· ὧν ἡ γενικὴ εἰς ου, ἡ δοτικὴ εἰς ῳ, ἡ αἰτιατοιὴ εἰς ν μετὰ τοῦ φωνήεντος τῆς ὀνομαστικῆς· οἷον ὁ λόγος, τοῦ λόγου, τῷ λόγῳ, τὸν λόγον. Σημείωσαι· ὅτι ἐν τοῖς οὐδετέροις ὀνόμασι τρεῖς πτώσεις εἰσὶν ὅμοιαι ἐν παντὶ ἀριθμῷ· ὀνομαστικὴ, αἰτιατικὴ, καὶ κλητική.

Πέμπτη κλίσις. Πέμπτη κλίσις ἐστὶ πάντων τῶν περιττοσυλλάβων ὀνομάτων, ἀρσενικῶν καὶ θηλυκῶν καὶ οὐδετέρων, κοινῶν καὶ ἐπικοίνων, διαφόρους καταλήξεις ἐχόντων, ὧν ἡ γενικὴ εἰς ος ἡ δοτικὴ εἰς ι, καὶ ἡ αἰτιατικῆ εἰς α· οἷον Αἴας, τοῦ Αἴαντος, τῷ Αἴαντι, τὸν Αἴαντα, ὦ Αἶαν κοινῶς, καὶ ὦ Αἴας ἀπικῶς. Καὶ ταῦτα μὲν περὶ τῶν ἁπλῶν κλίσεων, εἶτα δὲ περὶ τῶν συνηρημένων λέξομεν.

Περὶ τῶν συνῃρημένων κλίσεων. Εἰσὶ καὶ ἄλ λαι πέντε κλίσεις συνῃρημέναι καλούμεναι, ἀπὸ τῆς πέμπτης κλίσεως κατὰ συναίρεσιν καὶ κρᾶσιν γινόμεναι. Συναίρεσις μέν ἐστι δύο φωνηέντων φυλαττομένων συναλοιφὴ· οἷον Δημοσθένεα, η, ἢ τοῦ ἑνὸς, οἷον Δημοσθένεος, ους.

Πρώτη κλίσις. Πρώτη κλίσις ἐστὶ τῶν σωῃρημένων ἀρσενικῶν καὶ θηλυκῶν καὶ κοινῶν ὄνομάτων, ληγόντων εἰς ης· καὶ οὐδετέρων εἰς ες, καὶ εἰς ος· ὧν ἡ γενικὴ, διὰ τοῦ εος οὖσα ἰωνικῶς, εἰς ους κοινῶς κιρνᾶται· οἷον ὁ Δημοσθένης, ἡ τριήρης, ὁ καὶ ἡ ἀληθὴς καὶ τὸ ἀληθὲς, τὸ τεῖχος.

Δευτέρα κλίσις. Δευτέρα κλίσις ἐστὶ τῶν συνῃρημένων ἀρσενικῶν καὶ θηλυκῶν, κοινῶν καὶ ἐπικοίνων ὀνομάτων εἰς ις ληγόντων, καὶ οὐδετέρων εἰς ι· ὧν ἡ γενικὴ διὰ τοῦ ιος κοινῶς, καὶ εος ἰωνικῶς, καὶ εως ἀττικῶς γίνεται· οἷον ὁ ὄφις, ἡ πόλις, τὸ σίνηπι. Σημείωσαι δὲ ὅτι συναιρουμένης τῆς ἑνικῆς γενικῆς, ὥσπερ ἐπὶ τῆς πρώτης κλίσεως συναιρεῖται καὶ ἡ γενικὴ δυϊκῆ, καὶ πληθυντικὴ. ἐκείνης δὲ μὴ συναιρουμένης ὥσπερ ἐπὶ τῆς δευτέρας κλίσεως, οὐδὲ αὗται συναιροῦνται.

Τρίτη κλίσις. Τρίτη κλίσις ἐστὶ τῶν συνῃρημένων ἀρσενικῶν ὀνομάτων εἰς ευς ληγόντων· ὧν ἡ γενικὴ διὰ τοῦ εως κοίνῶς, καὶ ηος ἰωνικῶς, καὶ εως ἀττικῶςγίνεται· οἷον ὁ βασιλεύς.

Τετάρτη κλίσις. Τετάρτῃ κλίσις ἐστὶ τῶν συνῃρημένων θηλυκῶν ὀνομᾶτων εἰς ω καὶ εἰς ως ληγόντων· ὧν ἡ γενικὴ διὰ τοῦ οος οὖσα, εἰς ους κατὰ κρᾶσιν γίνεται· οἷον ἡ Λητὼ, ἡ αἰδώς.

Πέμπτη κλίσις. Πέμπτη κλίσις ἐστὶ τῶν συνῃρημένων οὐδετέρων ὀνομάτων εἰς ας καὶ εἰς ρας ληγόντων· ὧν ἦ γενικὴ διὰ τοῦ ατος κοινῶς, καὶ αος ἰωνικῶς, καὶ εως ἄττικῶς γίνεται· οἷον τὸ κρέας, τὸ κέρας.

Σημείωσαι· ὅτι τὰ εἰς οος ὀνόματα συναιροῦνται ἐν πάσαις ταῖς πτώσεσιν· οἷον ὁ νόος, ὁ πλόος. Ἔτι συναιροῦνται καὶ τὰ εἰς υς καὶ υ, ὀξύτονα καὶ βαρύτονα· οἷον ὁ ἡδὺς, ὁ βότρυς, ἡ ναῦς, τὸ δάκρυ.
