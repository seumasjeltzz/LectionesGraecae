Περὶ τῶν καταλήξων τῶν ἐπιθέτων. Τῶν ἐπιθέτων τὰ μὲν εἰς ης, ες, οἷον ὁ καὶ ἡ ἀληθὴς, καὶ τὸ ἀληθὲς· τὰ δὲ εἰς ην, εν, οἷον ὁ καὶ ἡ τέρην, καὶ τὸ τέρεν· τά δὲ εἰς εις, εσσα, εν, οἷον χαρίεις, χαρίεσσα, χαρίεν· τὰ δὲ εἰς ις, ι, οἷον ὀ καὶ ἡ φιλόπατρις, καὶ τὸ φιλόπατρι..Τὰ δὲ εἰς ος, ον, οἷον ὀ καὶ ἡ φιλόσοφος καὶ τὸ φιλόσοφον, ὁ καὶ ἡ φιλόκαλος, καὶ τὸ φιλόκαλον· τὰ δὲ εἰς ος, η, ον, οἷον σοφὸς, σοφὴ, σοφὸν, ἀγαθὸς, ἀγαθὴ, ἀγαθόν. Δεῖ δὲ εἰδέναι ὅτι τὰ εἰς ος καθαρὸν ἐπίθετα, καὶ τὰ ἔχοντα τὸ ρ, ποιοῦσι θηλυκὸν εἰς α, οἷον ἀνδρεῖος, ἀνδρεία, ἀνδρεῖον, λόγιος, λογία, λόγιον, φοβερὸς, φοβερὰ, φοβερόν. Τὰ δὲ εἰς ους, ουν, οἷον ὁ καὶ ἡ πολύπους, καὶ τὸ πολύπουν· τὰ δὲ εἰς υς, η ἢ α, υν, οἷον ἁπλοῦς, ἁπλῆ, ἁπλοῦν, χρυσοῦς, χρυσῆ, χρυσοῦν, χαλκοῦς, χαλκῆ, χαλκοῦν, μολιβδοῦς μολιβδῆ, μολιβδοῦν, ἀργυροῦς, ἀργυρᾶ, ἀργυροῦν· ἅτινα ἰωνικῶς χρύσεος, χρυσέα, χρύσεον λέγεται, καὶ ἀργύρεος, ἀργυρέα, ἀργύρεον. Τὰ δὲ εἰς υς, υ, οἷον ὁ καὶ ἡ ἄδακρυς, καὶ τὸ ἄδακρυ· τὰ δὲ εἰς υς, εια, υ, οἷον ἡδὺς, ἡδεῖα, ἡδύ. Τὰ δὲ εἰς ων, ον, οἷον ὀ καὶ ἡ εὐδαίμων, καὶ τὸ εὔδαιμον· τὰ δὲ εἰς ως, ων, οἷον ὁ καὶ ἡ εὔγεως, καὶ τὸ εὔγεων. Κωνστ. Δασκ. Ρραμμ,

Περὶ συγκριτικοῦ. Συγκριτικὸν ὄνομα ἐστὶ, δι' οὗ σύγκρισὶς γίνεταί πρὸς ὁμοφυεῖς, καὶ ἔτεροφυεῖς· καταλήξεις δὲ αὐτοῦ δύο· ων ἀνώμαλος, οἷον μείζων, βελτίων· καὶ ερος κοὶνὸς, οἷον πλουσιώτερος, φρονιμώτερος· σχηματίζεται δὲ ἀπὸ τῶν τριγενῶν ὀνομάτων, ὅσα τὴν τοῦ μᾶλλον ἐπίτασιν ἀναδέχονται· ἀπὸ δὲ πῶν ληγόντων εἰς ος, ἐκβολῇ τοῦ σ, καὶ προσθέσει τοῦ τερος σχηματίζωνται, οἷον πρᾷος, πρᾳότερος· παλαιὸς, παλαιότερος· ὠφίλιμος, ώφελμώτερος· φρόνιμος, φρονιμώτερος. Ἔτι ἀπὸ τοῦ οὐδετέρου τῶν εἰς ης διγενῶν, οἷον ἀληθὲς, ἀληθέστερος· ἀκριβὲς, ἀκριβέστερος.

Ἔτι ἀπὸ τῶν εἰς ων, καὶ εἰς εις, καὶ εἰς ους, οἷον σώφρων, σώφρονος, σωφρονέστερος· χαρίεις, χαρίεντος, χαριέστερος· εὔνους, εὐνούστερος· καὶ ἀπὸ μετοχῆς, οἷον ἐῤῥομενέστερος. Ἔτι ἀπὸ τῶν εἰς υς, μὴ φυλαττομένου τοῦ σ, οἷον ἡδὺς, ἠδύτερος· ὀξὺς, ὀξύτερος· βαρὺς, βαρύτερος. Καὶ τὰ ἀπὸ ῥημάτων γινόμενα, οἷον φέρτερος, καὶ βέλτερος· καὶ τὰ ἀπὸ προθέσεων καὶ ἐπιῤῥημάτων, οἷον ὑπέρτερος, ἐγγύτερος. Συντάσσονται δὲ γενικῇ, οἷον ὀ Ἀχιλλεὺς ἦν ἀνδρειότερος τοῦ Αἴαντος, καὶ ὁ αὐτὸς ἦν ἰσχυρότερος τῶν Τρῴων· καὶ τῇ δοτικῇ ὐπερβολὴν σημαινούσῃ, οἷον ὁ Κροῖσος ἦν πλουσιώτερος Κύρου ἕκατον ταλάντοις.

Περὶ ὑπερθετικοῦ. Ὑπερθιτικὸν ὄνομα ἐστὶ δι’ οὗ ὑπέρθεσις γίνεται· καταλήξεις δὲ αὑτοῦ δύο· τατος τοῦ εἰς τερος συγκριτοῦ, ἀπὸ τοῦ αὐτοῦ σχηματιζομένη, οἷον πρᾷος, πρᾳότερος, πρᾳότατος· φρόνιμος, φρονιμώτερος, φρονιμώτατος· ἀκριβὲς, ἀκριβέστερος, ἀκριβέστατος. Καὶ εἰς στος τοῦ εἰς ων συγκριτικοῦ ἀνώμαλος, οἷον καλὸς, καλλίων, κάλλιστος· κακὸς κακίων ἢ χείρων, κάκιστος· μέγας, μείζων, μέγιστος· ἀγαθὸς, βελτίων, ἀρείων, κρείων, κρείττων, ἀμείνων· βέλτιστος, ἄριστος, κράτιστος· πολὺς, πλέων, πλεῖστος· ἡδὺς, ἡδίων, ἥδιστος· ταχὺς, ταχίων τάχιστος· μικρὸν, μείων καὶ ἥττων, ἐλάττων, ἐλάχιστος· ἐχθρὸς, ἐχθίων, ἔχωτος· αἰσχρὸς, αἰσχίων, αἴσχιστος· ῥᾴδιος, ῥᾴων, ῥᾷστος· φίλος, φίλτερος, φίλτατος. Συτάσσονται δὲ τὰ ὑπερθετικὰ γενικῇ, οἷον ὁ Ὅμηρος ἐγένετο σοφώτατος πάντων τῶν ποιητῶν. Ἔτι τὰ διὰ τοῦ οτερος καὶ οτατος, εἰ μὲν ἔχωσι τὴν πρὸ τοῦ ο συλλαβὴν βραχεῖαν, διὰ τοῦ ω (μεγάλου) γράφονται, οἷον φρόνιμος, φρονμώτερος, φρονιμώτατος· εἰ δὲ μακρὰν φύσει ἢ θέσει, διὰ τοῦ ο (μικροῦ), οἷον πρᾷος, πρᾳότερος, πρᾳότατος· ἔνδοξος, ἐνδοξότερος, ἐνδοξότατος.
Κωνστ. Δασκ. Γραμμ.
