
1. Περὶ διαιρέσεως τῶν γραμμάτων. Γράμμα ἐστὶ μέρος ἐλάχιστον καὶ ἀδιαίρετον φωνῆς· εἰσὶ δὲ γράμματα εἴκοσι τέσσαρα- α, β, γ, δ, ε, ζ, η, θ, ι, κ, λ, μ, ν, ξ, ο, π, ρ, σ, τ, υ, φ, χ, ψ, ω. Τούτων φωνήεντα μὲν ἑπτά· α, ε (ψιλὸν), η, ι, ο (μικρὸν), ω (μέγα), καὶ υ (ψιλόν)· σύμφωνα δὲ δεκαεπτά· β, γ, δ, ζ, θ, κ, λ, μ, ν, ξ, π, ρ, σ, τ, φ, χ, ψ. Τῶν δὲ φωνηέντων μακρὰ μὲν δύο· η καὶ ω (μέγα). Βραχέα δὲ δύο· ε (ψιλὸν) καὶ ο (μικρόν). Δίχρονα δὲ τρία· α, ι, υ. Ἐξ ὧν δίφθογγοι κυρίως μὲν ἓξ γίνονται· αι, ει, οι, αυ ευ, ου· ἓξ δὲ καταχρηστικῶς· ᾳ, ῃ, ῳ, υι, ηυ, ωυ. Τῶν δὲ συμφώνων ἄφωνα μὲν ἐννέα· κ, τ, π· γ, δ, β· χ, θ, φ· ὧν ψιλὰ μὲν τρία· κ, τ, π· μέσα δὲ τρία· γ, δ, β· δασέα δὲ τρία· χ, θ, φ· ἡμίφωνα ὲ ὀκτώ· λ, μ, ν, ρ· σ, ξ, ζ, ψ· ὧν ἀμετάβολα μὲν τέσσαρα· λ, μ, ν, ρ· διπλᾶ δὲ τρία· ξ, ζ, ψ. Ἐκ τῶν διῃρημένων δὲ τῶνδε γραμμάτων αἱ συλλαβαὶ γίνονται· οἷον Πέ· ὅθεν αἱ λέξεις, οἷον Πέτρος· ἐξ ὧν ὁ λόγος· οἷον ὁ Πέτρος ἀναγινόσκει.

2. Περὶ συλλαὸβἥς. Συλλαβἢ ἐστὶσύλληψις τοὐλάχιστον δύο γραμμάτων· καταχρηστικῶς δὲ καὶ τὰ φωνήεντα συλλαβαὶ λέγονται. Διαιρεῖται δὲ ἡ συλλαβὴ εἰς τρία· εἰς μακρὰν, οἶον ῆρως· εἰς βραχεῖαν, οἷον λόγος· εἰς κοινὴν, οἷον ἄρης.

3. Περὶ προσῳδιῶν. Προσῳδία ἐστὶ τάσις ἐγγραμμάτου φωνῆς, ἢ τόνος πρὸς ὃν ᾄδομεν. Εἰσὶ δὲ προσῳδίαι δέκα· ὀξεῖα (’). βαρεῖα (`), περισπωμένη (˜) μακρὰ (¯), βραχεῖα (˘)· ψιλὴ (᾿) δασεῖα (῾)· ἀπόστροφος (’), ὑφὲν (-), καὶ ὑποδιαστολή (,). Καὶ διαιροῦνται εἰς τέσσαρα· εἰς τόνους, εἰς χρονόυς, εἰς πνεύματα, καὶ εἰς πάθη.

Τόνοι εἰσὶ τρεῖς, ὀξεῖα, βαρεῖα, καὶ περισπωμένη, οἷς χρώμεθα ἐπὶ ταῖς λέξεσι. Πᾶσα γὰρ λέξις ἐπιδέχεται τόνον ἕνα, ἢ ἐν τῇ ληγούσῃ ἢ παραληγούσῃ, ἢ προπαραληγοόσῃ. Ἐν μὲν τῇ ληγούσῃ ἐπιδέχεται ὀξεῖαν, βαρεῖαν, καὶ περισπωμὲνην·  ὀξεῖαν, ὅταν τὸ δεχόμενον ᾗ ἀσυναίρετον, οἷον θεατής, ἀγαθός· βαρεῖαν δὲ ὁμοίως, ὡς ἐλαῶν, δ αφνὼν, καὶ μάλιστα ἐν τῇ συνεπείᾳ· πᾶσα γὰρ ὀνομαστικὴ καὶ αἰτιατικὴ άσυναίρετος καθ’ ἑαυτὴν ὀξύνεται· ἐν δὲ τῇ συνεπείᾳ ἀντὶ τῆς ὀξείας βαρεῖαν ἐπιδέχεται. Περισπωμένην δὲ ὅταν τὸ δεχόμενον ᾗ μακρὸν ἀπὸ συναιρέσεως, οἷον ἀπὸ τοῦ φάος φῶς, καὶ ἀπὸ τοῦ Ξενοφάον Ξενοφῶν·  πᾶσα γὰρ συναίρεσις ἐξ ὀξείας καὶ βαρείας περισπωμένην ποιεῖ. Ἐν τῇ παραληγούσῃ δὲ ὀξεῖαν καὶ περισπωμένην· ὀξεῖαν μὲν ὅταν ἢ τὸ δεχόμενον  ᾖ βραχὺ, ὡς λάχης, λόγος· ἐπάνω γὰρ βραχέος περίσπωμένη οὐ τίθεται· ἢ ὅταν τὸ δεχόμενον μακρὸν, καὶ τὸ μετ’ αὐτὸ μακρὸν, ὡς Λινείας,  Χρύσης, μακρὸν γὰρ πρὸ μακροῦ παροξύνεται· ἢ ὅταν ᾗ θέσει μακρὸν, οἷον πέρσης· ἐπάνω γὰρ θέσει μακροῦ περισπωμένη οὐ τίθεται.  Περισπωμένη δὲ ὅταν τὸ δεχόμενον ᾖ φύσει μακρὸν καὶ τὸ μετὰ αὐτὸ βραχὺ, οἷον Μαῖα, γᾶα, μοῦσα· πᾶν γὰρ φύσει μακρὸν πρὸ βραχέος  κείμενον περισπᾶται· ἔτι καὶ εἰ ἀπὸ συναιρέσεως  μακρὸν εἴη, οἷον βοᾶται, ποιεῖται. Ἐν τῇ προπαραληγούσῃ δὲ ἀεὶ ὀξεῖαν τίθεμεν, ὡς φιλόσοφος, φιλόκαλος· πρὸ δύο γὰρ συλλαβῶν ἀεὶ ὀξεῖα τίθεται.

Εἰς χρόνους μακρὰν καὶ βαρεῖαν· οἷς ἐχρῶντο οἱ παλαιοὶ ἐπὶ τοῖς διχρόνοις ὡς σημείοις δηλοῦντες τὸ μακρὸν καὶ τὸ βραχὺ, οἷον ὀρῑ́νω, ἄκρῐτος.

Εἰς πνεύματα δασεῖαν καὶ ψιλήν· οἷς χρώμεθα ἐπὶ τῶν φωνηέντων καὶ διφθόγγων, πᾶσα γὰρ λέξις ἀπὸ φωνήεντος ἢ διφθόγγου ἀρχομένη ἢ ψιλοῦται  ἢ δασύνεται. Πότε δὲ τοῦτο γίνεται, ἐν τῷ περὶ πνευμάτων βιβλίῳ Γεωργίου τοῦ Χοιροβοσκοῦ ζητητέον. Δασύνεται δὲ καὶ τὸ ρ ἐν ᾅρχῇ λέξεως, οἷον ῥήτωρ ῥητορική· δυοῖν δὲ ὄντοιν, ὅπου ἂν τύχωσι, τὸ πρῶτον ψιλοῧται, καὶ τὸ δεύτερον  δασύνεται κατὰ τοὺς παλαιοὺς, οἷον ἄῤῥωστος.

Εἰς πάθη, ἀπόστροφον, ὺφὲν, καὶ ὑποδιαστολήν. Χρώμεθα δὲ τῇ άποστρόφῳ ἐν τοῖς πάθεσι τῶν λέξεων ἐν τέλει, ἑπομένου φωνήεντος, ἀντὶ τεσσάρων γραμμάτων· ἀντὶ βραχέος α, οἷον ἄρ’ οὗτος, ἀντὶ ἄρα οὗτος· ἀντὶ ε, οἷον φέρ’ εἰπὲ, ἀντὶ φέρε εἰπέ· ἀντὶ ο, οἷον τοῦτ’  ἐμὸν, ἀντὶ τοῦτο ἐμόν· ἀντὶ βραχέος ι, οἷον ἐπ’ ἀκταῖς, ἀντὶ ἐπὶ άκταῖς. Οἱ ποιηταὶ δὲ καὶ ἀντὶ αι καὶ οι διφθόγγου ταύτῃ χρῶνται,  οἷον βούλομ’ ἐγὼ, καὶ οἴμ’ ὡς ἄχθομαι.

Τῇ δὲ ὑφὲν χρώμεθα ἐν συναφείᾳ δυοῖν λέξεων φύσει διῃρημένων, καὶ ἐν τοῖς συνθέτοις ὀνόμασιν, οἷον την-αρχήν, το-πρῶτον, φιλό-σοφος, φιλό-δωρος.

Τῇ ὑποδιαστολῇ δὲ χρώμεθα ἐν ταῖς διαστολαῖς  τῶν συνημένων λέξεων, οἷον ὅ, τι τό, τε· καὶ ἐν ταῖς ἐρωτήσεσι μετὰ στιγμῆς, οἷον «Σὺ, ταῦτα λέγεις;»

Περὶ τόπων τῶν τόνων. Τόποι τῆς ὀξείας τρεῖς· ἡ λήγουσα, ἡ παραλήγουσα, καὶ ἡ προπαραλήγουσα. 
Τὸ ἔχον τὴν ὀξεῖαν ἐπὶ τῆς ληγούσης, καλεῖται  ὀξύτονον, οἷον θεατής· τὸ ἕχον ἐπὶ τῆς παραληγούσης, παροξύτονον καὶ βαρύτανον,  οἷον Αἴας· τὸ ἕχον ἐπὶ τῆς προπαραληγούσης προπαροξύτονον καὶ βαρύτονον, οἷον Φιλόδημος.  Τόπος τῆς βαρείας εἷς, ἦ λήγουσα· καὶ πᾶσα δὲ λέξις, αὐτὴν δεχομένη, καθ’ ὁμαλισμὸν  ἀναγινώσκεται· ἔστι δὲ τόνος συλλαβικῶς, καὶ οὐ κυρίως. Τόποι τῆς περισπωμένης δύο, ἡ λήγουσα καὶ ἡ παραλήγουσα· τὸ ἔχον τὴν περισπωμένην  ἐπὶ τῆς ληγούσης, καλεῖται περισπώμενον,  οἷον Δημοφῶν· τὸ ἔχον ἐπὶ τῆς παραληγούσης,  προπερισπώμενον, οἷον δῆμος.

4. Περὶ λέξεως καὶ λόγου. Λέξις ἐστὶ μέρος ἐλάχιστον τοῦ συντακτικοῦ λόγου διαιρετικόν. Λόγος ἐστὶ λέξεων σύνθεσις, διάνοιαν αὐτοτελῆ δελοῦσα. Τοῦ λόγου δὲ μέρη ὀκτώ· ὄνομα, ῥῆμα,  μετοχὴ, ἄρθρον, ἀντωνυμία, πρόθεσις,  ἐπίῤῥημα, σύνδεσμος. Τούτων κλιτὰ μὲν πέντε· ὄνομα, ῥῆμα, μετοχὴ, ἄρθρον, ἀντωνυμία·  ἄκλιτα δὲ τρία, πρόθεσις, ἐπίῤῥημα, καὶ σύνδεσμος.

Περὶ στιγμῆς. Στιγμὴ ἐστὶ διανοίας τελείας σημεῖον. Διαιρεῖται δὲ εἰς τελείαν στιγμὴν, μέσην καὶ ὑποστιγμήν· τελεία στιγμὴ ἐστὶν ὅτε ἡ διάνοια  τελεία ὑπάρχει· μέση, ὅτε ἡ διάνοια μεσάζουσα,  καὶ ἀτελής ὑποστιγμὴ, ὅτε κρεμασμένη, καὶ ζητεῖ τὸ ἐπίλοιπον. Κωνστ. Λασκ. Γραμμ.
