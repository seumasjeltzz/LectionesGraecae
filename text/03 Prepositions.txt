1. Πρόθεσις ἐστὶ μέρος λόγου ἄκλιτον προτιθέμενον πάντων τῶν λόγου μερῶν καὶ ἐν τῇ συνθέσει καὶ συντάξει. Τῶν δὲ προθέσεων ὀκτωκαίδεκα οὔ· σων, ἓξ εἰσι μονοσύλλαβοι· ἐν, εἰς, ἐξ, σὺν, πρὸς, πρό· δυοκαίδεκα δὲ δισύλλαβοι· ἄν ὰ, κατὰ, διὰ, μετὰ, παρὰ, ἀντὶ, ἐπὶ, περὶ, ἀμφὶ, ἀπὸ, ὑπὸ, ὑπέρ.

Τίσι πτώσεσι συντάσσονται αἱ προθέσεις, καὶ τὶ σημαίνουσι.

2. Ἀντί. Ἡ ἀντὶ γενικῇ συντάσσεται, οἷον ἀντὶ σοῦ, ἀντὶ ἐκείνου, ἀντὶ πολλῶν. Ἐν τῇ συνθέσει ποτὲ μὲν τὸ ἴσον σημαίνει, ὡς ἀντίχριστος· καὶ ἀντίθεον δόγμα, τὸ ἐναντίον τῷ θεῷ.

Ἀπό. Ἡ ἀπὸ ἀεὶ τῇ γενικῇ συντάσσεται, τὴν ἀπὸ τόπου κίνησιν σημαίνουσα, οἷον ἀπὸ τῆς πολέως, ἀπὸ τοῦ δικαίου.

Ἐξ. Ἠ ἐξ, ἥτις καὶ ἐκ λέγεται, ἀεὶ γενικῇ συντάσσεται, οἷον ἐξ ἀγορᾶς, ἐκ τοῦ βουλευτηρίου· ἔχει τὸ ξ, ἑπομένου φωνήεντος, τὸ κ δὲ, ἑπομένου συμφώνου.

Πρό. Ἡ πρὸ ἀεὶ γενικῇ συντάσσεται, τόπον, καὶ χρόνον, σημαίνουσα, οἷον πρὸ τῆς θύρας, πρὸ τοῦ περσικοῦ πολέμου ἐγένετο ὁ τρωϊκός.

Ἐν. Ἡ ἐν ἀεὶ δοτικῇ συντάσσεται, τὸ ἔν τινι δὴλοῦσᾳ, οἷον ἐν οἴκῳ, ἐν ἀγρῷ· ἀττικῶς δὲ καὶ γενικῇ κατ’ ἔλλειψιν τῆς δοτικῆς, οἷον ἐν ᾅδου, ἀντὶ ἐν τῷ τόπῳ τοῦ ᾅδου. Παρὰ ποιηταῖς δὲ λέγεται ἐνὶ, καὶ είν· τὸ δὲ ἔνι δύναμιν τοῦ ἔστιν ἔχει.

Σύν. Ἡ σὺν, ἥτις καὶ ξὺν ἀττικῶς λέγεται, δατικῇ μόνῃ συντάσσεται, ὁμόνοιαν σημαίνουσα, οἷον σὺν θεῷ, σὺν τῷ Ἰωάννῃ.

Ἀνά. Ἡ ἀνὰ αἰτιατικῇ κοινῶς συντάσσεται, οἷον ἀνὰ τὴν ὁδὸν, ἀνὰ τὸ στρατόπεδον, ἀνὰ τὴν πόλιν· ἀντὶ ἐπὶ τῆς ὁδοῦ, διὰ τοῦ στρατοπέδου, εἰς τὴν πόλιν. Τὸ δὲ χρυσέῳ ἀνὰ σκήπτρῳ ποιητικὸν, ἀντὶ σὺν σκήπτρῳ κ. τ. ἄ.

Εἰς. Ἡ εἰς, ἥ τις ἀττικῶς ἐς λέγεται, αἰτιατικῇ συντάσσεται, οἷον εἰς ναὸν, εἰς ἀγοράν· ἀττικῶς δὲ καὶ γενικῇ κατ’ ἔλλειψιν τῆς αἰτιατικῆς, οἷον εἷς διδασκάλου, ἀντὶ εἰς τὴν οἰκίαν τοῦ διδασκάλου. Χρώμεθα δὲ ταύτῃ ἐπὶ ἀψύχων, οἷον πορεύομαι εἰς ἀγοράν.

Ὑπέρ. Ἡ ὑπὲρ γενικῇ καὶ αἰτιατικῇ συντάσσεται. Γενικῇ μὲν ὅτε ἢ βοήθειαν σημαίνει, οἷον ὑπὲρ Κτησιφῶντος ὁ λόγος, ἢ αἰτίαν, οἷον ὑπὲρ ὧν ἔλεξα, πάλιν λέξω· ἦ ἐπάνω, οἷον ὑπὲρ καπνοῦ τίθησι τὸ πηδάλιον. Αἰτιατικῇ δὲ ὅτε τὸ πλέον ἦ ἐπ’ ἐκεῖνα δηλοῖ, οἷον ὑπὲρ ἀνθρώπων φρονεῖ, ὑπὲρ τὴν Θρᾴκην ἡ Μακεδονία.

Κατά. Ἡ κατὰ γενικῇ, καὶ αἰτιατικῇ συντάσσεται. Γενικῇ μὲν, ὅταν ἑπιφορὰν καὶ κατηγορίαν σημαίνῃ, οἷον ὁ ἄθεος Νεστόριος κατὰ πάντων τῶν ἀγαθῶν καὶ σοφῶν λέγει καὶ γράφει· ἢ τὸ ἐπάνω καὶ περί τι, οἷον κατὰ γῆς κάθημαι· τὸ δὲ « κατ’ οὐλυμπόιο καρήνων χωόμενος » ἀντὶ ἀπὸ καρήνων κ. τ. ἄ. Αἰτιατικῇ δὲ ὅτε ὁμοιότητα, οἷον κατὰ Δημοσθένη γράφει, καθ’ Ὅμηρον· ἢ ὅτε χρόνον, οἷον καθ’ ἡμᾶς ἐγένετο ἀνὴρ σοφός· ἢ ὅτε κίνησιν, ὡς κατὰ νῆας Ἀχαιῶν.

Διά. Ἡ διὰ γενικῇ καὶ αἰτιατικῇ συντάσσεται. Γενικῇ μὲν ἐνέργειαν, ἢ τὸ μέσον σημαίνουσα, ὡς διὰ σοῦ τοῦτο γένοιτο, διὰ τῆς ἀγορᾶς ἐβάδιζεν. Αἰτιατικῇ δὲ αἰτίαν, οἷον διὰ τὰ χρῆματα πάντα γίνονται· καὶ τὸ μέσον σπανίως, οἷον διὰ τὰ ἔντεα καὶ μέλαν αἷμα.

Ἐπί . Ἡ ἐπὶ γενικῇ καὶ δοτικῇ καὶ αἰτιατικῇ συντάσσεται. Γενικῇ μὲν, ὅτε τὸ ἐπάνω δηλοῖ, οἷον τὰ ζῶα ἐπὶ γῆς, ἢ ὅτε χρόνον, οἷον ἐπὶ ἄρχοντος Πυθοκλέους· ἢ ὅτε τὸ περί τι καὶ ἔν τινι, οἷον ἐπὶ πολλῶν· ἢ ὅτε κίνησιν ἀττικῶς, οἷον ἐπὶ τῆς χώρας. Δοτικῇ δὲ ὅτε αἰτίαν, οἷον ἐπ’ ἀγαθῷ ἐδημηγόρει· ἢ τὸ ἐπάνω, οἷον ἐπὶ τρόπιδι ναῦς· ἢ τὸ ὔστερον, ὡς ἐπὶ τούτοις καὶ ἕτερα διηγεῖτο· ἢ αὐτεξουσιότητά τινα, ὡς ἐπὶ τῷ ἀρχιερεῖ τὰ τῆς ἐκκλησίας πράγματα· ἢ ἐπιβουλῆν, οἷον ἐπὶ τῷ δήμῳ, ἀντὶ κατὰ τοῦ δήμου. Αἰτιατικῇ δὲ ὅτε κίνησιν δηλοῖ, οἷον ἐπὶ τὸν ἀττικῆν ἐπορεύετο· ἢ δόλον, οἷον ἐφ’ ἡμᾶς ὥρμησε.

Ὑπό. Ἡ ὑπὸ γενικῇ καὶ δοτικῇ καὶ αἰτιατικῇ συντάσσεται. Γενικῇ μὲν ὅτε ἢ τὸ αἴτιον σημαίνει, οἷον ὑπὸ νόσου οὐ περιπατεῖ· ἢ τὸ ὑποκάτω, οἷον ὑφ’ εἵματος. Δοτικῇ δὲ καὶ αἰτιατικῇ τὸ αὐτὸ, οἷον ὑπὸ δένδρῳ, καὶ ὑπὸ δένδρον, καὶ ὁ στρατιώτης ὑπὸ τὸν στρατηγόν.

Μετά. Ἡ μετὰ γενικῇ καὶ δοτικῇ καὶ αἰτιατικῇ συντάσσεται. Γενικῇ μὲν ὅτε ἕνωσιν δηλοῖ, ὡς μετὰ σοῦ. Δοτικῇ δὲ τὸ αὐτὸ ποιητικῶς, οἷον μετὰ τριτάτοισιν ἄνασσεν. Αὶτιατικῇ δὲ ὅτε τὸ ὕστερον, οἷον μετὰ σὲ ἐγὼ ἦλθον.

Ἀμφί. Ἡ ἀμφὶ ὁμοιόσημος, καὶ ὀμοιοσύντακτός ἐστι τῇ περί· συνηθεστέρα μέν τοι ἢ περί· πολλάκις δὲ παρὰ ποιηταῖς ὁμουκεῖνται, ὡς Ἕκτωρ δὲ ἀμφιπεριστρώφα καλλίτριχας ἵππους.

Παρά. Ἡ παρὰ γενικῇ καὶ δοτικῇ καὶ αἴτιατικῇ συντάσσεται. Γενικῇ μὲν ὅτε τὴν ἀπό τινος κῖνησιν δηλοῖ, οἷον παρὰ τοῦ βασιλέως ἡ δικαιοσύνη. Δοτικῇ δὲ ὅτε τὸ πλήσίον μετ’ ἐμψύχου, οἷον παρὰ τῷ βασιλεῖ κάθηται, παρὰ σοὶ διατρίβω. Αἰτιατικῇ δὲ ὅτε ἢ τὸ ἐγγὺς μετὰ ἀψύχου, ὡς παρὰ τὴν θάλατταν· ἢ κίνησιν ἐπί τι, οἷον παρὰ σὲ ἔρχομαι· ἢ τὸ διά τι, ὡς παρὰ τὸ ἀδικεῖν ἡ τιμωρία· ἢ τὸ ἔξω, οἷον παρὰ τὸ δίκαιον πράττει, καὶ παρὰ γνώμην συμβαίνει.

Περί. Ἡ περὶ γενικῇ καὶ δοτικῇ καὶ αἰτιατικῇ συντάσσεται. Γενικῇ μὲν ὅτε τὸ αἴτιον δηλοῖ, οἷον μάχομαι περὶ σοῦ. Δοτικῇ δὲ σχεδὸν τὸ αὐτὸ ποιητικῶς, οἷον δέδοικα περὶ ξανθῷ Με· νελάῳ· ἐτὶ καὶ τὸ « ἐρωήσει περὶ δουρὶ », ἀντὶ ἐν· καὶ περὶ πύργῳ, ἀντὶ κύκλω. Αἰτιατικῇ δὲ ὅτε τὸ κύκλω, καὶ περὶ ποιητικὸν, καὶ συστατικὸν, οἷον περὶ τὴν πόλιν τὸ στράτευμα· τί τὸ περὶ ἐμὲ πρᾶγμα;

Πρός. Ἡ πρὸς γενικῇ καὶ δοτικῇ καὶ αἰτιατικῇ συντάσσεται. Γενικῇ μὲν ὅταν τὴν ἀπὸ προσώπου σημαίνῃ κίνησιν, οἷον πρὸς θεοῦ τ’ ἀγαθὰ, ἀντὶ παρά· ἢ ὅτε ἐπὶ ὅρκου κεῖται, οἷον ποίησον πρὸς θεοῦ· ἢ τὸ ἐνώπιον δηλοῖ, οἷον πρὸς τὲ θεῶν μακάρων, πρὸς τὲ θνητῶν ἀνθρώπων· ἢ τὸ καθῆκον, οἷον οὐ πρὸς ἰατροῦ σοφοῦ. Δοτικῇ δὲ ὅτε τὸ πλησίον, οἷον πρὸς τοῖς ποσὶ, πρὸς τῷδε. Αἰτιατικῇ δὲ ὅταν κίνησιν πρός τι ἔμψυχον, ὡς ἐπὶ τὸ πλεῖστον, σημαίνῃ, οἷον πρὸς τὸν Ἰωάννην· ἢ ἕνωσιν, ὡς πρὸς τὸν θεὸν, ἀντὶ μετὰ θεοῦ· ἢ λόγον τινὰ, ὡς τὰ δύο πρὸς τὰ τέτταρα, οὕτω τὰ τέτταρα πρὸς τὰ ὀκτώ· ἢ παράδειγμα, οἷον πρὸς αὐλὸν ᾅδει.

Σημείωσαι. Ὅτι παρέπονται ταῖς προθέσεσι πέντε· τὸ ὀξύνεσθαι· τὸ βραχυκαταληκτεῖν πλὴν τῆς εἰς καὶ ἐξ· τὸ μέχρι τῆς δισσυλλαβίας αὔξεσθαι· τὸ διαψιλοῦ συμφώνου ἐκφέρεσθαι πλὴν τῆς ἀμφί· τὸ ψιλοῦσθαι πλὴν τῆς ὑπὸ καὶ ὑπέρ. (Τὸ γὰρ υ προηγούμενον τῆς λέξεως δασύνεται).

Εἰσὶ δὲ καὶ πολλὰ ἐπιῤῥήματα γενικῇ συντασσόμενα, οἷον ἔξω, χωρὶς, ἄνευ, πλὴν, ἅλις, ἔνδον, εἴσω. Τὰ δὲ ἀθροιστικὰ, δοτικῇ· τὰ δὲ θετικὰ δοτικῇ καὶ αἰτιατικῇ καὶ αἷς ἂν πτώσεσι τὰ αὐτῶν συντάσσωνται ῥήματα. Τὸ δὲ μὰ καὶ νὴ αἰτιατικῇ· καὶ τὸ μὲν μὰ, ὡς τὰ πολλὰ, ἀποφάσκει· τὸ δὲ νὴ καταφάσκει. Κωνστ. Λασκ. Γραμμ.
