Περὶ τῶν ὑποπεπτωκότων εἰδῶν τῷ ὀνόματι. Ἔτι τῶν ὀνομάτων τὰ μὲν κύρια καλοῦνται, οἷον Σωκράτης, Πλάτων· τὰ δὲ προσηγορικὰ, οἷον ὁ καὶ ἡ παρθένος. Τὰ δὲ πρός τι, οἷον πατὴρ, υἱὸς, δοῦλος, δεσπότης· τὰ δὲ ὡς πρός τι, οἷον νὺξ, ἡμέρα, θάνατος, ζωή. Τὰ δὲ περιληπτικὰ, οἷον δῆμος, χορὸς, ὄχλος· τὰ δὲ περιεκτικὰ, οἷον δαφνὼν, κοιτὼν, ἑλαιών· τὰ δὲ ὡς περιεκτικὰ, οἷον ἀπατεὼν, κυκεών. Τὰ δὲ πεποιημένα, οἷον φλοῖσβος, ῥοῖζος· τὰ δὲ γενικὰ, οἷον ζῶον, φυτόν· τὰ δὲ εἰδικὰ, οἷον βοῦς, ἵππος, κύων. Τὰ δὲ ἀπολελυμένα, οἷον θεὸς, λόγος, ἅγγελος· τὰ δὲ ἐθνικοὶ, οἷον Φρὺξ, Πέρσης.

Τὰ δὲ ὁμώνυμα, οἷον Αἴας ὁ τοῦ Τελαμῶνος, καὶ Αἴας ὁ τοῦ Ὀιλέως τὰ δὲ συνώνυμα, εἴτε πολυώνυμα, οἷον ἄορ, ξίφος, σπάθη, μάχαιρα, φάσγανον· τὰ δὲ φερώνυμα, οἷον μεγαπένθης· τὰ δὲ διώνυμοι, οἷον Ἀλέξανδρος ὁ καὶ Πάρις, Σκάμανδρος ὁ καὶ Χάνθος· τὰ δὲ ἐπώνυμα, οἷον Ἐνοσίχθων ὁ Ποσειδῶν, καὶ Φοῖβος ὁ Ἀπόλλων.

Περὶ πατρωνυμικῶν. Πατρωνυμικὸν ὄνομα κυρίως ἐστὶ τὸ ἀπὸ πατρὸς ἐσχηματισμένον, καὶ υἱὸν πατρὸς σημαίνει, οἷον ἀπὸ τοῦ Πηλεὺς Πηλείδὴς, ὁ Ἀχιλλεύς· καταχρηστικῶς δὲ καὶ ἀπὸ τοῦ πάππου λέγεται, οἷον ἀπὸ τοῦ Αἰακὸς Αἰακίδης, ὁ αὐτός. Τούτου δὲ τὰ μὲν ἀρσενικὰ, τὰ δὲ θηλυκά· καὶ τῶν μὲν ἀρσενικῶν τρεῖς καταλήξεις εἰσί δης κοινὴ, οἷον Πηλείδης· ων ἰωνικὴ, οἷον Πηλείων· αδιος, οἷον Ὑῤῥάδιος. Ὅτε ἡ γενικὴ τοῦ ὀνόματος λήγει εἰς ως, ἢ εἰς ους, ἢ εἰς ος, τότε εἰς ιδης κοινῶς σχηματίζεται τὸ πατρωνυμικόν· Πηλεὺς έως, Πηλείδης· Δημοσθένης ένους, Δημοσθενίδης· Ἀγαμέμνων ονος, Ἀγαμεμνονίδης. Ἔτι εἰ ἡ γενικὴ λήγει εἰς ου, τῆς τετάρτης κλίσεως οὖσα, μὴ παραληγομένη τῷ ι, εἰς ιδης σχηματίζεται τὸ πατρωνυμικόν· οἷον Πρίαμος ου, Πριαμίδης· Τάνταλος ου, Τανταλίδης· εἰ δὲ αὕτη παραλήγει τὸ ι, εἰς αδης σχηματίζεται τὸ πατρωνυμικὸν, οἷον ἥλιος ου, ἡλιάδης· ἔτι τὰ τῆς πρώτης κλίσεως εἰς αδης σχηματίζουσιν, οἷον Αἰνείας ου, Αἰνειάδης· Ἱππότης ου, Ἱπποτάδης. Πᾶν δὲ πατρωνυμικὸν παραλῆγει ἢ ι, οἷον Κρονίδης, ἢ οι διφθόγγῳ κατὰ συναίρεσιν, οἷον Πανθοίδης.

Τῶν δὲ θηλυκῶν τρεῖς καταλήξεις εἰσίν· ας, ις, νη, καὶ αἱ μὲν εἰς ας καὶ ις ἀπὸ τῶν ἰδίων ἀρσενικῶν σχηματίζονται ἀποβολῇ τοῦ δη, οἷον Ἡλιὰς ἀπὸ Ἡλιάδης, Πριαμὶς ἀπὸ Πριαμίδης· ἡ δὲ εἰς νη, αἰολικὴ οὖσα, ἀπὸ τῆς γενικῆς σχηματίζεται, οἷον Ἀδραστίνη ἀπὸ τοῦ Ἀδράστου, Ἀκρισιώνη ἀπὸ τοῦ Ἀκρισίωνος.

Περὶ ὑποκοριστικῶν. Ὑποκοριστικὸν ὄνομα ἐστὶ τὸ μείωσιν τοῦ προποτύπου δῃλοῦν. Τούτου δὲ τὰ μὲν ἀρσενικὰ, τὰ δὲ θηλυκὰ, τὰ δὲ οὐδέτερα, ἀπὸ κυρίων καὶ προσηγορικῶν παραγόμενα. Καὶ τῶν μὲν ἀρσενικῶν καταλήξεις εἰσὶ πέντε· ας, οἷον μηνᾶς, ων, οἷον μωρίων, αξ, οἷον λίθαξ, σκος, οἷ· ον ἀνθρωπίσκος, καὶ λος, οἷον ναυτίλος. Τῶν δὲ θηλυκῶν δύο· ις, οἷον θεραπαινὶς, καὶ σκη, οἷον παιδίσκη. Τῶν δὲ οὐδετέρων παραλήξεις ἐννέα, εἰς ον ληγόντων· νι, οἷον ὀψώνιον, κι, οἷον μειράκιον, δρι, οἷον λογύδριον, λλι, οἷον μειρακύλλιον, φι, οἷον ζωύφιον, χνι, οἷον πολίχνιον, πι, οἷον ἀνθρώπιον, ρι, ηἷυν παιδάριον, δι, οἷον κρεάδων.

Περὶ παρωνύμων. Παρώνυμον ὄνομα ἐστὶ ἀπὸ ὀνόματος παραγόμενον, οἷον Θέων ἀπὸ τοῦ θεὸς, Τρύφων ἀπὸ τῆς τρυφῆς, Πλάτων ἀπὸ τοῦ πλατύς.

Περὶ ῥηματικῶν. Ῥηματικὸν ὁμοίως τὸ ἀπὸ τοῦ ῥήματος παραγόμενον, οἷον νοήμων ἀπὸ τοῦ νενόημαι, καὶ Φιλήμων ἀπὸ τοῦ πεφίλημαι. 